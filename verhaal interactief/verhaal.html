<!DOCTYPE html>
<html lang="nl">

<head>
    <meta name="viewport" content="width=device-width,initial-scale=1">
    <title>Verhaal</title>
    <link rel="stylesheet" href="style/style.css">
</head>




<body id="verhaal">

    <h1>verliefd</h1>
    <h2>een verhaal van Molovich</h2>

    <p>Licht van mijn leven.
Ik stapte vandaag bus 21 uit.
Het was op het midden van de dag.
En wat een heerlijke dag!
Het was twaalf uur, onze fantastische zoon sliep net.
De miezelregen aaide de haartjes op mijn hand</p>

 <img class="hidden" src=images/vlek1.png alt="vlek1">


  <p>De mensen dansten en huppelden
van en naar het station,</p>

    <img class="hidden" src=images/vlek2.png alt="vlek1">

   <p>Ik was op weg naar de bibliotheek
in de hoop Stijloefeningen van
Raymond Queneau te vinden,</p>
   <img class="hidden" src=images/vlek3.png alt="vlek1">

  <p>Je was er niet,</p>
 <img class="hidden" src=images/vlek4.png alt="vlek1">

    <p>En zo was jij er toch bij.</p>

    <p>Onze zoon sliep.
Had ik dat al gezegd?
Ja dat had ik al gezegd,
maar wat doet het er toe,</p>
     <img class="hidden" src=images/vlek5.png alt="vlek1">

     <p>Niets doet er toe,
zo lang ik maar aan jou kan denken.
Ik liep zingend over de planken,
langs de bouwputten.
De bouwvakkers beneden
zongen met mij mee.</p>

      <img class="hidden" src=images/vlek6.png alt="vlek1">

      <p>Voor de bibliotheek kwam er
een vrouw op me af.
Ze excuseerde zich in het Engels
met een Frans accent.</p>

   <img class="hidden" src=images/vlek7.png alt="vlek1">

   <p>Jouw lelieblanke huid,
jouw groengrijze ogen,
jouw siennabruine haar,
golvend tot iets over je lieve schoudertjes,
jouw lieve neusje,
jouw misschien nog wel lievere oortjes,
of nee, dat is onmogelijk,</p>

  <img class="hidden" src=images/vlek8.png alt="vlek1">

  <p>Ze vraagt waar het postkantoor gebleven is.
Ze laat me een briefje zien.
(Jouw lieve handjes!)
Ik zeg dat ze bij de Raadhuisstraat moet zijn.
Ze kijkt om en rent een auto achterna die
zich achteruit rijdend van ons verwijdert.</p>

   <img class="hidden" src=images/vlek9.png alt="vlek1">

   <p>Op de tweede ga ik op zoek naar
Stijloefeningen. Maar het is nergens te
vinden. Ik kijk nog even op de computer.
Volgens de online catalogus is er wel
een exemplaar aanwezig,
ik kijk nog een keer, een bijzonder
vriendelijke medewerker kijkt met mij mee.
Maar niks.</p>

  <p>De jongen zegt dat ik een mailtje
naar het magazijn moet sturen.
Dat doe ik.
Even later krijg ik een mailtje terug.
Het boek is inderdaad aanwezig
en wel op de tweede verdieping.
Waar ik de hele tijd had gekeken.
Is dat niet ontzettend grappig?</p>

  <p>Vlak voordat ik thuis ben,
koop ik op het Bos en Lommerplein de
schattigste schoentjes die je je
kunt voorstellen.
De zon is gaan schijnen,
de vogeltjes zingen,</p>

   <img class="hidden" src=images/vlek10.png alt="vlek1">

   <p>Kom snel thuis liefje.
Dan kan ik in je ogen verdrinken,
dan kan ik me in je haren verstoppen,
dan kan ik je geur opsnuiven,
dan kunnen we met zâ€™n drietjes
de wereld wat mooier maken.
Wacht geen seconde langer</p>

     <img class="hidden" src=images/vlek11.png alt="vlek1">
   <script type="text/javascript" src="script/script.js"></script>
    </body>
</html>
